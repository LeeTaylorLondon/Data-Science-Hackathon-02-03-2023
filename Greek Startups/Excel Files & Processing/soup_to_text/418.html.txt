Οι εταίροι της Stymon Natural Products έχουν ευρεία εμπειρία στον τομέα της βιομηχανίας τροφίμων, βιοκαυσίμων, επιστημονικού εξοπλισμού, αγροτικής παραγωγής, έρευνας και ανάπτυξης καινοτόμων προϊόντων. Η μακρόχρονη επιχειρηματική εμπειρία των εταίρων τόσο στην ελληνική όσο και στην διεθνή αγορά εγγυώνται την αποτελεσματική διαχείριση της εταιρείας και την περαιτέρω ανάπτυξη των δραστηριοτήτων της. Το επιστημονικό υπόβαθρο των εταίρων διευκολύνει την στοχευμένη ανάπτυξη καινοτόμων προϊόντων.Εταίροι στην Stymon Natural Products IKE είναι οι:Παρασκευάς - Κυριάκος ΠέτταςΔημήτριος - Αλφρέδος ΠαρθενόπουλοςΚωνσταντίνος ΧαλούλοςΙωάννης - Έκτωρ ΧαλούλοςΓρηγόριος ΤιμοσίδηςΠαύλος ΠέτταςΣοφία ΠέτταΌλοι οι εταίροι συμμετέχουν στην εταιρία με κεφαλαιακές εισφορές. Διαχειριστής της εταιρείας είναι ο Παρασκευάς - Κυριάκος Πέττας.
Η STYMON Natural Products είναι μια Ιδιωτική Κεφαλαιουχική Εταιρεία η οποία εξειδικεύεται στην έρευνα, ανάπτυξη και προώθηση στην αγορά καινοτόμων προϊόντων και τεχνολογιών που βασίζονται στα φυσικά προϊόντα που μας χαρίζει η ελληνική γη. Η STYMON Natural Products ΙΚΕ στοχεύει στη διάθεση προϊόντων τα οποία συνεισφέρουν στην αειφόρο ανάπτυξη.Η αρωματική, διατροφική, τροφοφαρμακευτική και φαρμακευτική αξία ποικίλων ειδών της Ελληνικής γης είναι ευρέως γνωστή. Στοχεύουμε στην αξιοποίηση αυτών των ειδών ώστε να προμηθεύσουμε τους πελάτες μας με υψηλής αξίας και ποιότητας αρωματικά συστατικά, αιθέρια έλαια, όπως και συστατικά τροφίμων, καλλυντικών και φαρμακευτικών ουσιών.Επενδύουμε στην Έρευνα και Ανάπτυξη, σε συνεργασία και με εξωτερικούς συνεργάτες, στοχεύοντας στην ανάπτυξη καινοτόμων προϊόντων όπως και των απαραιτήτων τεχνολογιών. Επιπρόσθετα εφαρμόζουμε τις πλέον σύγχρονες παραγωγικές μεθόδους ώστε να παράσχουμε υψηλής ποιότητας προϊόντα μέσω οικονομικά αποδοτικών διεργασιών. Οι παραγωγικές εγκαταστάσεις της εταιρείας πληρούν τα πλέον αυστηρά πρότυπα υγιεινής, ασφάλειας και διασφάλισης ποιότητας.
© 2023, All rigths reserved - Licensed to National Startup Registry, a Mantis Innovation Management System installation.
Ιούλιος 2015: Ίδρυση της εταιρείας με την επωνυμία Tecnosfat ΙΚΕ με έδρα την Πάτρα.Οκτώβριος 2019: Είσοδος νέων εταίρων, μετονομασία της εταιρείας, αύξηση του εταιρικού κεφαλαίου. Καθορισμός νέου επιχειρησιακού σχεδίου και τομέων δραστηριότητας. Αποφασίζεται το πλάνο ανάπτυξης νέων προϊόντων.Ιαν. – Δεκ. 2020:εξασφάλιση βιομηχανικού χώρου 2000 τ.μ. στην ΒΙΠΕ Πατρών, παραλαβή των πρώτων μηχανημάτων για τα προϊόντα που βασίζονται στη ελιά. Ανάπτυξη των πρώτων προϊόντων στην διάρκεια του 1ου εξάμηνου. Νέα αύξηση κεφαλαίου στο 3ο τρίμηνο. Έναρξη παραγωγής στο 4ο τρίμηνο 2020 και πρώτες πωλήσεις το 4ο τρίμηνο 2020.
Έρευνα, ανάπτυξη και προώθηση στην αγορά καινοτόμων φυσικών προϊόντων της Ελληνικής γης
Τα φυσικά προϊόντα που διατίθενται από την STYMON προέρχονται από την αξιοποίηση του καρπού της ελιάς που παραμένει από την επεξεργασία του για την παραγωγή ελαιόλαδου. Με την αξιοποίηση της υδατικής φάσης της επεξεργασίας της ελιάς για την παραγωγή φυσικών προϊόντων πλούσιων σε πολυφαινόλες, τα οποία αντικαθιστούν τα τεχνητά πρόσθετα τροφίμων και προσδίδουν τα οργανοληπτικά χαρακτηριστικά του ελαιόλαδου, θέσαμε στη διάθεση της βιομηχανίας τροφίμων ένα καινοτόμο προϊόν.Με την επεξεργασία του ελαιοπυρήνα, παραπροϊόντος της επεξεργασίας της ελιάς στο ελαιοτριβείο, για την παραγωγή πρόσθετων τροφίμων και ζωοτροφών υλοποιήσαμε ένα νέο τρόπο αξιοποίησης του ελαιοπυρήνα πέρα από την παραδοσιακή χρήση του για παραγωγή πυρηνέλαιου/ξυλοπυρήνα.
Στην παρούσα φάση ανάπτυξης της εταιρείας η εταιρεία έχει επαρκή κεφάλαια τόσο για κεφάλαιο κίνησης όσο και για αυτοχρηματοδότηση επενδύσεων.
Η εταιρεία δραστηριοποιείται σε αγορές των οποίων το μέγεθος αυξάνει σταθερά παγκόσμια σε αντιστοιχία με τις κοινωνικές τάσεις, τις αλλαγές στις διατροφικές συνήθειες και την τάση για ένα πλέον υγιεινό τρόπο ζωής.Έχουμε επενδύσει σε τεχνολογίες αιχμής οι οποίες επιτρέπουν την παραγωγή υψηλής ποιότητας προϊόντων, με ασφάλεια και με οικονομικά αποδοτικές διεργασίες. Η εταιρεία επί του παρόντος εστιάζει στην αξιοποίηση της υδατικής φάσης της επεξεργασίας της ελιάς, η οποία σήμερα απορρίπτεται, για την παρασκευή προϊόντος με τα οργανοληπτικά χαρακτηριστικά του ελαιόλαδου και πλούσιου σε πολυφαινόλες. Επίσης αξιοποιούμε τεχνολογίες αιχμής, όπως η λυοφιλίωση, για την παραγωγή προϊόντος το οποίο διατηρεί τις οργανοληπτικές ιδιότητες του ελαιόλαδου και τις αντιοξειδωτικές ιδιότητες της πρώτης ύλης.Επίσης αναπτύξαμε ένα νέο, καινοτόμο τρόπο αξιοποίησης του ελαιοπυρήνα, πέρα από την παραδοσιακή χρήση του, για την παραγωγή πρόσθετων τροφίμων και ζωοτροφών φυτικής προέλευσης, πλούσιων σε πρωτεΐνες, ελαιόλαδο και πολυφαινόλες. Αυτά τα νέα προϊόντα αξιοποιούν καινοτόμες τεχνολογίες για επεξεργασία σε ήπιες συνθήκες για την διατήρηση των φυσικών συστατικών του προϊόντος.Σε περίπτωση αυξημένης ζήτησης για τα προϊόντα της εταιρείας είναι δυνατή η αύξηση της παραγωγής καθότι η εταιρεία έχει ήδη διαθέσιμο τον απαιτούμενο βιομηχανικό χώρο για πρόσθετες παραγωγικές εγκαταστάσεις.