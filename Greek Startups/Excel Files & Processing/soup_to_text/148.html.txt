Για την υλοποίηση του επιχειρηματικού σχεδίου της eVplus εκτιμάται ότι θα απαιτηθούν κεφάλαια για τη χρηματοδότηση του δικτύου δημόσιων συσκευών σε smart cities, καθώς και δαπανων Διοίκησης/Διάθεσης και ανρωπίνων πόρων τα πρώτα 2 έτη. Στόχος είναι ησυνεργασία με επενδυτή/στρατηγικό εταίρο, ώστε να υπάρξει ενίσχυση των προοπτικών της εταιρίας μέσα από συνέργειες και ευκαιρίες επεκτασιμότητας και κλιμάκωσης του σχεδίου τόσο στην Ελλάδα όσο και σε εξαγωγικές αγορές
Η eVplus ιδρύθηκε από τον Γιώργο Βουλγαρούδη και τον Αστέριο Σαρήτσαμλη. Ο Γιώργος και ο Αστέριος συνδύασαν τη συμπληρωματική εμπειρία και τεχνογνωσία τους στους τομείς της υψηλής τεχνολογίας και του εμπορίου/Μάρκετινγκ, για να δημιουργήσουν την eVplus και να διαδραματίσουν ηγετικό ρόλο στην αναδυόμενη αγορά της ηλεκτροκίνησης τόσο στην Ελλάδα όσο και στο εξωτερικό.Ο Γιώργος κεφαλαιοποίησε τις γνώσεις του αλλά και τα προϊόντα λογισμικού machine-to-machine (M2M) και Internet-of-Things (IoT) προκειμένου η eVplus να έχει τεχνολογικό προβάδισμα έναντι του ανταγωνισμού της, ενώ ο Στέργιος αξιοποίησε την πολυετή εμπειρία του στο εμπορικό κομμάτι ώστε να καταστρώσει την στρατηγική της επιχείρησης, να σχεδιάσει ένα σαφές επιχειρησιακό μοντέλο ανάπτυξης, να συνάψει πολλαπλές συμφωνίες με διεθνή εργοστάσια εξοπλισμού-συσκευών, και να χτίσει συνεργασίες με κορυφαίες εταιρίες του κλάδου της ηλεκτροκίνησης στην Ελλάδα για την προώθηση των λύσεων και υπηρεσιών της eVplus.
© 2023, All rigths reserved - Licensed to National Startup Registry, a Mantis Innovation Management System installation.
Η eVplus έχει ολοκληρώσει με επιτυχία: 1. Τη σύναψη συνεργασιών με αντιπροσωπείες συσκευών φόρτισης για την παραμετροποίηση των λύσεων της πλατφρόμας λογισμικού της. 2. Τη ανάπτυξη των προτοκόλλων OCPP και OCPI στην πλατφόρμα διαχείρισης φορτιστών και τη συνολική προετοιμασία του λογισμικού διαχείρισης του δικτύου 3. Την ανάπτυξη και υλοποίηση εφαρμογών κινητής τηλεφωνίας για Android & iOS και τη διασύνδεση σταθμών φόρτισης4. Τη σύναψη εμπορικών συνεργασιών προώθησης των λύσεών της.
H eVplus είναι μια καινοτόμος εταιρία λογισμικού και παροχής υπηρεσιών ηλεκτροκίνησης. Οι λύσεις της περιλαμβάνουν μοναδικές υπηρεσίες φόρτισης μέσω εφαρμογών για χρήση σε κινητά τηλέφωνα και μία έξυπνη πλατφόρμα λογισμικού διαχείρισης συσκευών που έχει δοκιμαστεί σε μία ευρεία γκάμα κορυφαίων φορτιστών από την Ευρώπη και την Άπω Ανατολή.
Η λύσεις της eVplus εστιάζουν στην επίλυση της βασικής ανάγκης των οδηγών ηλεκτρικών οχημάτων (ΗΟ) στην Ευρώπη σήμερα, που είναι η εξάλειψη του άγχους φόρτισης και ο εύκολος, αβίαστος προγραμματισμός εφοδιασμού ενέργειας κατά τη μετάβασή τους στον επιθυμητό προορισμό.Για την ικανοποίηση αυτής της ανάγκης, η eVplus αναπτύσσει μία εξατομικευμένη τεχνολογία λογισμικού για τη διαμόρφωση ιδανικών δρομολογίων για κάθε οδηγό ηλεκτρικού οχήματος, βασισμένη σε αλγόριθμους τεχνητής νοημοσύνης.
Το επιχειρηματικό σχέδιο της eVplus βασίστηκε στην 14ετή εμπειρία των διαχειριστών της σε καινοτόμα συστήματα απομακρυσμένης διαχείρισης συσκευών και εφαρμογών πληρωμών από κινητά τηλέφωνα, που αποτέλεσε τη βάση για την ανάπτυξη ενός ολοκληρωμένου συστήματος ηλεκτροκίνησης, βασιζόμενο και στην παρακολούθηση των εξελίξεων και των βέλτιστών πρακτικών στη διεθνή αγορά. Για τον σκοπό αυτό, αναπτύχθηκαν τρεις κατηγορίες προϊόντων και υπηρεσιών που είναι απαραίτητα για την προσφορά μιας ολοκληρωμένης λύσης ηλεκτροκίνησης στους Ιδιοκτήτες Σημείων Φόρτισης και στους τελικούς χρήστες (Οδηγούς ηλεκτρικών οχημάτων):1. Πλατφόρμα Έξυπνης Διαχείρισης (software) και εμπορικής αξιοποίησης των συσκευών2. Υπηρεσίες ηλεκτροκίνησης σε οδηγούς ηλεκτρικών οχημάτων μέσω μιας έξυπνης, καινοτόμου εφαρμογής για χρήση σε κινητά τηλέφωνα Android & iOS (software)3. Ένα μοντέλο ηλεκτροκίνησης με βάση την πλατφόρμα λογισμικού που μπορεί να προωθηθεί σε εξαγωγικές αγορές για επιχειρηματίες που αναζητούν μία εύκολη και ανταγωνιστική λύση στον χώρο της ηλεκτροκίνησης χωρίς πολυπλοκότητα ή υψηλά κόστη εγκατάστασης και διαχείρισης. Η eVplus στοχεύει στην αγορά σταθμών φόρτισης, λογισμικού διαχείρισης, καθώς και στην αγορά υπηρεσιών φόρτισης στην Ελλάδα, ενώ σχεδιάζει να εξάγει το λογισμικό και το επιχειρησιακό της μοντέλο σε αγορές των Βαλκανίων και της Ανατολικής Μεσόγείου.